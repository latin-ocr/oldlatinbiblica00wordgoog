MONITUM

FRAGMENTA haec, tres quaterniones scilicet ex quibus folia quattuor
perierunt, in Bibliotheca Palatina Uindobonensi asseruantur, ubi inter
Codices Latinos numero 16 designantur3 suerunt olim Bobiensia, deinde
Monasterii S. Iohannis de Carbonaria Neapolitani, unde ineunte saeculo
decimo octauo Uindobonam aduecta sunt. Historicis rei criticae Noui
Testamenti littera s insignita sunt.

Saeculo quinto uel sexto post Christum attribuuntur3 litteris
semi-uncialibus pulchre exarata, aliena tamen scripta passa sunt, ita
ut multa solia perdifficilia lectu sint, et interdum uix aut ne uix
quidem legi poss1nt.

Lineas‚ uerba, litteraS, spatiola inter litteraS, puncta, compendia,
quantum potui fideliter reddidi. Quae ex coniectura addidi litteris
inclinatis uel italicis impressa sunt; litterae quae uncis curuatis ( )
includuntur minus certae sunt; quae uncis quadratis [ ] includuntur,
mihi ut confiteor inuisibileS, ex editionibus Tischendorfiana uel Bel-
shemiana addidi; folia quae aut ex quaternionibus exciderunt aut
nunc legi non possunt, uacuis paginis expressi.

Prius ediderunt fragmenta Tischendorfius (Wiener Jahrb. der
Litteratur‚ Bd. 120, A.D. 1847, Anzeige-Blatt‚ p. 36 seq.)‚ et postea
Belsheim (Fragmenta Uz'ndobonensia‚ Christianiae‚ 1886); folia quae
ille transcripsit litteris Tisclz., quae hic litteris Belsh„ designaui; iis

quae uel primum in lucem dedi, uel in melius retuli, litteras le.
apposui. Plura in prolegomenis uel in notulis uidebis.

